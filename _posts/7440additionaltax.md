---
lang: 'en'
cat: 'Headlines'
sector: 'Default'
title: "What is the \"Additional Tax\" introduced by Law No. 7440?"
excerpt: "What is the \"Additional Tax\" introduced by Article 10, Paragraph 27 of Law No. 7440? How is it calculated and who does it apply to?"
coverImage: '/assets/blog/images/7440ekvergi.jpg'
date: '2023-04-26'
keywords: 'Supplementary tax, Supplementary tax payer, Subject of supplementary tax, Supplementary tax calculation, Supplementary tax declaration'
ogImage:
  url: '/assets/blog/images/7440ekvergi.jpg'
---

## What is the "Additional Tax" introduced by Law No. 7440?

 ‎  ‎  ‎  ‎ The "Additional Tax" introduced by the 7440 Law on *"Restructuring of Certain Debts and Amendments to Some Laws"* with the 27th paragraph of the 10th article titled "Other Provisions" is calculated based on the exempted and discounted amounts deducted from the corporate earnings shown in the corporate tax return for 2022 and the discounted taxable bases subject to discounted corporate tax.

## ➢ Ek Verginin Mükellefleri

 ‎  ‎  ‎  ‎ Ek verginin mükellefleri, 5520 sayılı Kurumlar Vergisi Kanununda sayılan
mükelleflerdir. Buna göre;

 ‎   ‎   ‎   ‎  a) Sermaye şirketleri,  
 ‎   ‎   ‎   ‎  b) Kooperatifler,  
 ‎   ‎   ‎   ‎  c) İktisadi kamu kuruluşları,  
 ‎  ‎  ‎  ‎  ç) Dernek veya vakıflara ait iktisadi işletmeler,  
 ‎  ‎  ‎  ‎  d) İş ortaklıkları,  

 ‎  ‎  ‎  ‎ ek verginin mükellefidirler.

 ‎  ‎  ‎  ‎ Kurumlar vergisi beyannamesi veren dar mükellef kurumlar da ek vergi mükellefleri
kapsamındadır.

 ‎  ‎  ‎  ‎ 6/2/2023 tarihi itibarıyla Adana, Adıyaman, Diyarbakır, Elazığ, Gaziantep, Hatay,
Kahramanmaraş, Kilis, Malatya, Osmaniye ve Şanlıurfa İlleri ile Sivas İlinin Gürün İlçesinde
kurumlar vergisi mükellefiyeti bulunanlar ek vergiden muaftır.

## ➢ Ek Verginin Konusu

 ‎  ‎  ‎  ‎ 5520 sayılı Kanun ile diğer Kanunlarda yer alan düzenlemeler uyarınca kurum
kazancının tespitinde dikkate alınan istisna ve indirim tutarları ile 5520 sayılı Kanunun 32/A
maddesi kapsamında indirimli kurumlar vergisine tabi matrahlar ek verginin konusunu
oluşturmaktadır.

 ‎  ‎  ‎  ‎ 5520 sayılı Kanun ile diğer Kanunlarda yer alan ve ek verginin konusuna giren istisnalar
aşağıdaki gibidir:

 ‎  ‎  ‎  ‎ a) İştirak Kazançları İstisnası (5520 sayılı Kanun Madde 5/1-a).  
 ‎  ‎  ‎  ‎ b) Yurtdışı İştirak Kazançları İstisnası (5520 sayılı Kanun Madde 5/1-b).  
 ‎  ‎  ‎  ‎ c) Yurtdışı İştirak Hissesi Satış Kazancı İstisnası (5520 sayılı Kanun Madde 5/1-c).  
 ‎  ‎  ‎  ‎ ç) Emisyon Primi Kazancı İstisnası (5520 sayılı Kanun Madde 5/1-ç).  
 ‎  ‎  ‎  ‎ d) Taşınmaz, İştirak Hisseleri ve Fon Satış Kazancı İstisnası (5520 sayılı Kanun Madde 5/1-e).  
 ‎  ‎  ‎  ‎ e) Bankalara, Finansal Kiralama ya da Finansman Şirketlerine veya TMSF'ye Borçlu Durumda Olanların Taşınmaz veya İştirak Hisselerinin Satış Kazancı İstisnası 520 sayılı Kanun Madde 5/1-f).  
 ‎  ‎  ‎  ‎ f) Yurtdışı Şube Kazançları İstisnası (5520 sayılı Kanun Madde 5/1-g).  
 ‎  ‎  ‎  ‎ g) Yurtdışı İnşaat, Onarım, Montaj ve Teknik Hizmetler Kazanç İstisnası (5520 sayılı Kanun Madde 5/1-h).  
 ‎  ‎  ‎  ‎ ğ) Eğitim ve Öğretim Kazanç İstisnası (5520 sayılı Kanun Madde 5/1-ı).  
 ‎  ‎  ‎  ‎ h) Yabancı Fon Kazançlarının Vergilendirilmesinde Yönetici Şirketlere İlişkin Kazanç İstisnası (5520 sayılı Kanun Madde 5/A).  
 ‎  ‎  ‎  ‎ ı) Sınai Mülkiyet Hakları Satış Kazancı İstisnası (5520 sayılı Kanun Madde 5/B).  
 ‎  ‎  ‎  ‎ i) 5300 Sayılı Tarım Ürünleri Lisanslı Depoculuk Kanunu Kapsamında Düzenlenen Ürün Senetlerinin Elden Çıkarılmasından Doğan Kazanç İstisnası (193 sayılı Kanun).  
 ‎  ‎  ‎  ‎ j) Türk Uluslararası Gemi Siciline Kayıtlı Gemilerin İşletilmesinden Sağlanan Kazanç İstisnası (4490 sayılı Kanun).  
 ‎  ‎  ‎  ‎ k) Serbest Bölgelerde Elde Edilen Kazanç İstisnası (3218 sayılı Kanun).  
 ‎  ‎  ‎  ‎ l) Teknoloji Geliştirme Bölgelerinde Elde Edilen Kazanç İstisnası (4691 sayılı Kanun).  
 ‎  ‎  ‎  ‎ m) Araştırma Altyapılarının Ar-Ge ve Yenilik Faaliyetlerinden Elde Ettikleri Kazançlarda İstisna (6550 sayılı Kanun).  
 ‎  ‎  ‎  ‎ n) Özel Kanunlarda Yer Alan ve Ek Vergi Matrahına Dâhil Edilmesi Gereken Diğer İstisnalar.  

 ‎  ‎  ‎  ‎ 5520 sayılı Kanun ile diğer Kanunlarda yer alan ve ek verginin konusuna giren
indirimler şunlardır:

 ‎  ‎  ‎  ‎ a) Yurtdışına Verilen Yazılım, Mühendislik, Eğitim ve Sağlık Hizmetleri Kazanç İndirimi (5520 sayılı Kanun Madde 10/1-ğ).  
 ‎  ‎  ‎  ‎ b) Nakdi Sermaye Artışından Kaynaklanan Faiz İndirimi (5520 sayılı Kanun Madde 10/1-ı).  
 ‎  ‎  ‎  ‎ c) Yatırım İndirimi İstisnası (193 sayılı Kanun Geçici Madde 61 kapsamında tevkifata tabi olmayanlar).  
 ‎  ‎  ‎  ‎ ç) Ar-Ge ve Tasarım İndirimi (5746 sayılı Kanun).  
 ‎  ‎  ‎  ‎ d) Teknogirişim Sermaye Desteği İndirimi (5746 sayılı Kanun).  
 ‎  ‎  ‎  ‎ e) Teknokent Sermaye Desteği İndirimi (4691 sayılı Kanun).  
 ‎  ‎  ‎  ‎ f) Özel Kanunlarda Yer Alan ve Ek Vergi Matrahına Dâhil Edilmesi Gereken Diğer İndirimler.  

 ‎  ‎  ‎  ‎ 5520 sayılı Kanun ile diğer Kanunlarda yer alan istisna ve indirimlerin, kurumlar vergisi
beyannamesinin ilgili satırlarında gösterilerek indirim konusu yapılması gerekmekte olup, ilgili
satırı bulunmayan istisna ve indirimlerin ilgisine göre beyannamenin "Diğer indirimler ve
istisnalar" veya "Diğer indirimler" bölümlerinde gösterilerek vergiye tabi matrahın tespitinde
dikkate alınması mümkün bulunmaktadır. Bu şekilde indirim konusu yapılan istisna ve
indirimler de ek verginin konusuna girmektedir.

 ‎  ‎  ‎  ‎ 2022 hesap dönemine ilişkin beyannamelerinde 5520 sayılı Kanunun 32/A maddesi
kapsamında indirimli kurumlar vergisine tabi matrahları bulunan kurumlar vergisi
mükelleflerinin bu matrahları da ek verginin konusunu oluşturmaktadır.

## ➢ Ek Verginin Konusu Dışında Kalan İstisna ve İndirimler

 ‎  ‎  ‎  ‎ Ek vergi düzenlemesine ilişkin Kanun maddesinde, kurumlar vergisi mükelleflerince
kazancın tespitinde dikkate alınan bazı istisnalar ek verginin kapsamı dışında tutulmuş olup, bu
istisnalar aşağıdaki gibidir:

 ‎  ‎  ‎  ‎ a) Yatırım Fon ve Ortaklığı Portföy İşletmeciliği Kazancı İstisnası (5520 sayılı Kanun Madde 5/1-d).  
 ‎  ‎  ‎  ‎ b) Risturn Kazanç İstisnası (5520 sayılı Kanun Madde 5/1-i).  
 ‎  ‎  ‎  ‎ c) Sat-Kirala-Geri Al İşlemlerine Yönelik Kazanç İstisnası (5520 sayılı Kanun Madde 5/1-j).  
 ‎  ‎  ‎  ‎ ç) Varlık Kiralama İşlemlerinden Elde Edilen Kazanç İstisnası (5520 sayılı Kanun Madde 5/1-k).  
 ‎  ‎  ‎  ‎ d) Kur Korumalı Mevduat ve Katılım Hesaplarından Elde Edilen Kazanç İstisnası (sayılı Kanun Geçici Madde 14).  
 ‎  ‎  ‎  ‎ e) Yatırım İndirimi İstisnası (193 sayılı Kanunun Geçici Madde 61 inci maddesi kapsamında tevkifata tabi tutulanlar).  

 ‎  ‎  ‎  ‎ Ek vergi düzenlemesine ilişkin Kanun maddesinde, kurumlar vergisi mükelleflerince vergiye tabi matrahın tespitinde dikkate alınan bazı indirimler verginin kapsamı dışında tutulmuş olup, verginin kapsamı ışında tutulan bu indirimler aşağıdaki gibidir:

 ‎  ‎  ‎  ‎ a) Sponsorluk Harcamalarında İndirim (5520 sayılı Kanun Madde 10/1-b).  
 ‎  ‎  ‎  ‎ b) Bağış ve Yardımlarda İndirim (5520 sayılı Kanun Madde 10/1-c).  
 ‎  ‎  ‎  ‎ c) Eğitim ve Sağlık Tesisleri ile Yurt İnşaatlarına İlişkin Bağış ve Yardımlarda İndirim (5520 sayılı Kanun Madde 10/1-ç).  
 ‎  ‎  ‎  ‎ ç) Kültür ve Turizm Amaçlı Bağış ve Yardımlarda İndirim (5520 sayılı Kanun Madde 10/1-d).  
 ‎  ‎  ‎  ‎ d) Cumhurbaşkanınca Başlatılan Yardım Kampanyalarına Yapılan Bağışlarda İndirim (5520 sayılı Kanun Madde 10/1-e).  
 ‎  ‎  ‎  ‎ e) Kızılay Derneği ile Yeşilay Cemiyetine Yapılan Nakdi Bağış ve Yardımlarda İndirim (5520 sayılı Kanun Madde 10/1-f).  
 ‎  ‎  ‎  ‎ f) 213 sayılı Kanunun 325/A Maddesine Göre Girişim Sermayesi Fonu Olarak Ayrılan Tutarlarda İndirim (5520 sayılı Kanun Madde 10/1-g).  
 ‎  ‎  ‎  ‎ g) 5378 Sayılı Engelliler Hakkında Kanuna Göre Korumalı İşyeri İndirimi (5520 sayılı Kanun Madde 10/1-h).  
 ‎  ‎  ‎  ‎ ğ) Özel Kanunları Uyarınca Kurum Kazancından İndirimine İzin Verilen Bağış ve Yardımlar.  

 ‎  ‎  ‎  ‎ Kurumlar vergisi mükelleflerince 2022 hesap dönemine ilişkin verilen kurumlar vergisi
beyannamesinin "Diğer indirimler" veya "Diğer indirimler ve istisnalar" satırlarında
gösterilmekle birlikte, mahiyet itibarıyla indirim veya istisna kapsamında olmayıp, daha çok
vergi matrahının doğru hesaplanması amacıyla beyannamenin bu satırlarına yazılan (Türkiye
Muhasebe Standartları/Türkiye Finansal Raporlama Standartları ile Vergi Usul Kanunu
hükümleri arasındaki değerleme farkları, örtülü sermaye kabul edilen borçlanmalarda borç alan
kurum nezdinde Türk Lirası’nın değer kazanması sonucu oluşan kur farkı gelirleri, kıdem
tazminatı karşılığı iptali, vergi borçlarına mahsup edilen ve gelir olarak dikkate alınan 193 sayılı
Kanunun mükerrer 121 inci maddesi kapsamındaki indirim hakkı gibi) tutarlar üzerinden ek
vergi hesaplanmayacaktır.

 ‎  ‎  ‎  ‎ Yürürlükte bulunan çifte vergilendirmeyi önleme anlaşmaları kapsamında,
vergilendirme hakkının ilgili ülkede bulunması nedeniyle Türkiye’nin vergi alma hakkı
olmadığı veya söz konusu kazançların Türkiye’de istisna edilmesi gerektiği durumlarda, elde
edilen ve kurum kazancına dâhil edilerek beyannamenin "Diğer indirimler" ile "Diğer
indirimler ve istisnalar" satırlarında matrahtan indirim konusu yapılan tutarlar ek verginin
konusuna girmeyecektir. Ayrıca, yürürlükte bulunan ikili veya çok taraflı diğer uluslararası
anlaşmalar uyarınca, kurumlar vergisinden istisna edilen kazançlar da ek vergi kapsamında
değildir.

 ‎  ‎  ‎  ‎ "Küçük ve Orta Büyüklükteki İşletmelerin Tanımı, Nitelikleri ve Sınıflandırılması
Hakkında Yönetmelik" kapsamında mikro ve küçük işletme olarak sınıflandırılan kurumlar
vergisi mükelleflerinin; teknoloji geliştirme bölgelerinden elde ettikleri kazançlar ile Ar-Ge ve
tasarım merkezi bulunan mükelleflerin bu merkezlerdeki Ar-Ge ve tasarım harcamaları
üzerinden hesaplanan Ar-Ge ve tasarım indirimleri ek vergi kapsamının dışındadır. Öte yandan
bu kapsamdaki mükelleflerin, ek vergi kapsamına giren diğer indirim ve istisnaları ile indirimli
kurumlar vergisi matrahları nedeniyle ek vergi hesaplamaları gerekmektedir.

 ‎  ‎  ‎  ‎ 7440 sayılı Kanunun yayım tarihi olan 12/3/2023 itibarıyla mikro ve küçük işletme
kapsamındaki mükelleflerin, bu durumlarını tevsik edici Küçük ve Orta Ölçekli İşletmeleri
Geliştirme ve Destekleme İdaresi Başkanlığından aldıkları belgeyi kurumlar vergisi
beyannamesinin verildiği ayı izleyen ayın sonuna kadar bağlı bulundukları vergi dairesine
vermeleri gerekmektedir.

## ➢ Ek Verginin Hesaplanması, Beyanı ve Ödenmesi

 ‎  ‎  ‎  ‎ Kurumlar vergisi mükelleflerince hesaplanacak ek verginin matrahı, indirim ve
istisnalar ile 5520 sayılı Kanunun 32/A maddesi hükmüne istinaden tespit olunan indirimli
kurumlar vergisi matrah tutarlarıdır.

 ‎  ‎  ‎  ‎ 2022 yılına ilişkin verilen kurumlar vergisi beyannamesinde gösterilmek suretiyle,
tespit olunan matrahlar üzerinden Kanun hükmüne istinaden %10 oranında ek vergi
hesaplanacaktır.

 ‎  ‎  ‎  ‎ 5520 sayılı Kanunun 5 inci maddesinin birinci fıkrasının (a) bendi kapsamındaki iştirak
kazançları ile aynı fıkranın (b) ve (g) bentlerinde düzenlenen yurtdışından elde edilen ve en az
%15 oranında vergi yükü taşıyan yurtdışı iştirak kazançları ve yurtdışı şube kazançları
üzerinden %5 oranında vergi hesaplanacaktır.

 ‎  ‎  ‎  ‎ 5520 sayılı Kanunun 5 inci maddesinin birinci fıkrasının (c) ve (h) bentlerinde
düzenlenen yurtdışı iştirak hissesi satış kazançları ve yurtdışı inşaat, onarım ve teknik
hizmetlerden elde edilen kazançlar üzerinden ise ek vergi %10 oranında hesaplanacak olup bu
kazançların elde edildiği ülkede en az %15 oranında vergi yükü taşıdığına ilişkin tevsik edici
belgelerin kurumlar vergisi yönünden bağlı bulunulan vergi dairelerine ibraz edilmesi
durumunda, bu istisnalar üzerinden hesaplanan %10 oranındaki verginin %5’e isabet eden
kısmı iade edilecektir.

 ‎  ‎  ‎  ‎ Özel hesap dönemi tayin edilen mükellefler için 2023 yılı içinde sona erecek hesap
dönemi için verilmesi gereken kurumlar vergisi beyannamelerinde dikkate alınan indirim,
istisna ve indirimli kurumlar vergisi matrahları üzerinden ek vergi hesaplanacaktır.

 ‎  ‎  ‎  ‎ 2022 yılına ilişkin verilen kurumlar vergisi beyannamesinde ticari zararı bulunanlar,
istisnalar nedeniyle cari yıl zararı oluşanlar veya kurumlar vergisine tabi matrahları
bulunmayan mükellefler de bu dönemde faydalandıkları indirim ve istisna tutarları üzerinden
ek vergi hesaplayacaklardır.

 ‎  ‎  ‎  ‎ 2022 yılına ilişkin verilen kurumlar vergisi beyannamesinde indirim konusu yapılan
geçmiş yıl zararları üzerinden ise ek vergi hesaplanmayacaktır.

 ‎  ‎  ‎  ‎ Hesaplanan ek vergi, ilk taksiti kurumlar vergisinin ödeme süresi içerisinde, ikinci
taksiti ise bu süreyi takip eden dördüncü ay içerisinde olmak üzere iki eşit taksit halinde
ödenecektir.

 ‎  ‎  ‎  ‎ Mükelleflerin; tasfiye, birleşme, devir ve tam bölünme işlemleri nedeniyle 2022 yılına
ilişkin olarak Kanunun yayım tarihi olan 12/3/2023 tarihinden önce vermiş oldukları
beyannamelerde faydalandıkları indirim ve istisna tutarları üzerinden ek vergi
hesaplanmayacaktır.

 ‎  ‎  ‎  ‎ Yukarıda ayrıntılı ifade edilen ek vergiye ilişkin özet tablo aşağıda yer almaktadır:

## EK VERGİYE TABİ İSTİSNA VE İNDİRİMLER

| **İlgili Mevzuat** | **Vergi Oranı** |  
| --- | :---: |  
| **İştirak Kazançları İstisnası** *(5520 sayılı Kanun Madde 5/1-a)* | **%5** |  
| **Yurtdışı İştirak Kazançları İstisnası** *(5520 sayılı Kanun Madde 5/1-b)* | **%5** |  
| **Tam Mükellef Anonim Şirketlerin Yurtdışı İştirak Hisseleri Satış Kazançları İstisnası**<br>*(5520 sayılı Kanun Madde 5/1-c)*<br>*(İstisna üzerinden ek vergi %10 oranında hesaplanacak olup, bu kazançların elde edildiği ülkede en az %15 oranında vergi yükü taşıdığına ilişkin belgelerin bağlı bulunulan vergi dairelerine ibraz edilmesi durumunda, hesaplanan %10 oranındaki ek verginin %5’e isabet eden kısmı iade edilecektir.)* | **%10** |  
| **Yatırım Fon ve Ortaklığı Portföy İşletmeciliği Kazancı İstisnası** *(5520 sayılı Kanun Madde 5/1-d)* | **%0** |  
| **Taşınmaz, İştirak Hisseleri ve Fon Satış Kazancı İstisnası** *(5520 sayılı Kanun Madde 5/1-e)* | **%10** |  
| **Bankalara, Finansal Kiralama ya da Finansman Şirketlerine veya TMSF’ye Borçlu Durumda Olanların Taşınmaz veya İştirak Hisselerinin Satış Kazancı İstisnası** *(5520 sayılı Kanun Madde 5/1-f)* | **%10** |  
| **Yurtdışı Şube Kazançları İstisnası** *(5520 sayılı Kanun Madde 5/1-g)* | **%5** |  
| **Yurtdışı İnşaat, Onarım, Montaj ve Teknik Hizmetler Kazanç İstisnası** *(5520 sayılı Kanun Madde 5/1-h)* *(İstisna üzerinden ek vergi %10 oranında hesaplanacak olup, bu kazançların elde edildiği ülkede en az %15 oranında vergi yükü taşıdığına ilişkin belgelerin bağlı bulunulan vergi dairelerine ibraz edilmesi durumunda, hesaplanan %10 oranındaki ek verginin %5’e isabet eden kısmı iade edilecektir.)* | **%10** |  
| **Eğitim ve Öğretim Kurumları, Özel Kreş ve Gündüz Bakımevleri ile Rehabilitasyon Merkezleri Kazançları İstisnası** *(5520 sayılı Kanun Madde 5/1-ı)*  | **%10** |  
| **Risturn Kazanç İstisnası** *(5520 sayılı Kanun Madde 5/1-i)*  | **%0** |  
| **Sat-Kirala-Geri Al İşlemlerinden Doğan Kazançlarda İstisna** *(5520 sayılı Kanun Madde 5/1-j)*  | **%0** |  
| **Kira Sertifikası İhracı Amacıyla Varlık ve Hakların Satışından Doğan Kazançlar İstisna** *(5520 sayılı Kanun Madde 5/1-k)* | **%0** |  
| **Yabancı Fon Kazançlarının Vergilendirilmesinde Yönetici Şirketlere İlişkin Kazanç İstisnası** *(5520 sayılı Kanun Madde 5/A)* | **%10** |  
| **Sınai Mülkiyet Haklarında İstisna** *(5520 sayılı Kanun Madde 5/B)* | **%10** |  
| **Serbest Bölgelerde Elde Edilen Kazanç İstisnası** *(3218 sayılı Kanun)* | **%10** |  
| **Teknoloji Geliştirme Bölgelerinde Elde Edilen Kazanç İstisnası** *(4691 sayılı Kanun)* *(Küçük ve Mikro İşletmelerin Kazançları Hariç)* | **%10** |  
| **Türk Uluslararası Gemi Siciline Kayıtlı Gemilerin İşletilmesinden ve Devrinden Sağlanan Kazançlar** *(4490 sayılı Kanun)* | **%10** |  
| **5300 Sayılı Tarım Ürünleri Lisanslı Depoculuk Kanunu Kapsamında Düzenlenen Ürün Senetlerinin Elden Çıkarılmasından Doğan Kazanç İstisnası** *(193 sayılı Kanun)* | **%10** |  
| **Araştırma Altyapılarının Ar-Ge ve Yenilik Faaliyetlerinden Elde Ettikleri Kazançlarda İstisna** *(6550 sayılı Kanun)* | **%10** |  
| **Özel Kanunlarda Yer Alan ve Ek Vergi Matrahına Dâhil Edilmesi Gereken Diğer İstisnalar** | **%10** |  
| **Yurtdışına Verilen Yazılım, Mühendislik, Eğitim ve Sağlık Hizmetleri Kazanç İndirimi** *(5520 sayılı Kanun Madde 10/1-ğ)* | **%10** |  
| **Nakdi Sermaye Artışından Kaynaklanan Faiz İndirimi** *(5520 sayılı Kanun Madde 10/1-ı)* | **%10** |  
| **Yatırım İndirimi İstisnası** *(193 sayılı Kanun Geçici Madde 61 kapsamında tevkifata tabi olmayanlar)* | **%10** |  
| **Yatırım İndirimi İstisnası** *(193 sayılı Kanunun Geçici Madde 61 inci maddesi kapsamında tevkifata tabi tutulanlar)* | **%0** |  
| **Ar-Ge ve Tasarım İndirimi** *(5746 sayılı Kanun)* *(Ar-Ge ve Tasarım Merkezi Bulunan Küçük ve Mikro İşletmelerin Bu Merkezlerdeki ArGe ve Tasarım Harcamaları Üzerinden Hesaplanan Ar-Ge ve Tasarım İndirimleri Hariç)* | **%10** |  
| **Teknogirişim Sermaye Desteği İndirimi** *(5746 sayılı Kanun)* | **%10** |  
| **Teknokent Sermaye Desteği İndirimi** *(4691 sayılı Kanun)* | **%10** |  
| **Özel Kanunlarda Yer Alan ve Ek Vergi Matrahına Dâhil Edilmesi Gereken Diğer İndirimler** | **%10** |  
| **KVK 32/A maddesi Kapsamında İndirimli Kurumlar Vergisine Tabi Matrah** | **%10** |  
| **Kur Korumalı Mevduat ve Katılım Hesaplarından Elde Edilen Kazanç İstisnası** *(5520 sayılı Kanun Geçici Madde 14)* | **%0** |  
| **Sponsorluk Harcamalarında İndirim** *(5520 sayılı Kanun Madde 10/1-b)* | **%0** |  
| **Bağış ve Yardımlarda İndirim** *(5520 sayılı Kanun Madde 10/1-c)* | **%0** |  
| **Eğitim ve Sağlık Tesisleri ile Yurt İnşaatlarına İlişkin Bağış ve Yardımlarda İndirim** *(5520 sayılı Kanun Madde 10/1-ç)* | **%0** |  
| **Kültür ve Turizm Amaçlı Bağış ve Yardımlarda İndirim** *(5520 sayılı Kanun Madde 10/1-d)* | **%0** |  
| **Cumhurbaşkanınca Başlatılan Yardım Kampanyalarına Yapılan Bağışlarda İndirim** *(5520 sayılı Kanun Madde 10/1-e)* | **%0** |  
| **Kızılay Derneği ile Yeşilay Cemiyetine Yapılan Nakdi Bağış ve Yardımlarda İndirim** *(5520 sayılı Kanun Madde 10/1-f)* | **%0** |  
| **213 sayılı Kanunun 325/A Maddesine Göre Girişim Sermayesi Fonu Olarak Ayrılan Tutarlarda İndirim** *(5520 sayılı Kanun Madde 10/1-g)* | **%0** |  
| **5378 Sayılı Engelliler Hakkında Kanuna Göre Korumalı İşyeri İndirimi** *(5520 sayılı Kanun Madde 10/1-h)* | **%0** |  
| **Kapadokya Alanı Başkanlığına Yapılan Bağış ve Yardımlar ile Sponsorluk** | **%0** |  
| **Özel Kanunları Uyarınca Kurum Kazancından İndirimine İzin Verilen Bağış ve Yardımlar** | **%0** |  